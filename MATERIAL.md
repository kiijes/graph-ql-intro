# GraphQL
## Mikä ihmeen GraphQL?

GraphQL on kyselykieli, jota voidaan käyttää palvelimella rajapinnan toteuttamiseen. Se sisältää myös ajonaikaisia toimintoja kyselyihin vastaamiseen palvelimella. Siinä missä RESTillä on monta endpointtia, riippuen mitä palvelimelta halutaan kutsua, GraphQL:llä niitä on vain yksi. Siinä mielessä se saattaa olla paljon yksinkertaisempi asiakassovelluksen kehittäjän kannalta – kyselyillä on vain yksi osoite, ja mitä tietoa haetaan riippuu siitä, minkälaisen kyselyn kirjoitat. Kyselyn tyyli on kuin JSON-notaatio ilman lainausmerkkejä tai kaksoispisteitä; kirjoitat ikään kuin objektin ja kentät, joita siltä haluat. Kyselyt toteutuvat vain, jos niistä on kirjoitettu tyyppi, millä on kenttiä, joilla on funktioita. Nämä tyypit on lisättävä GraphQL:n valmiiseen Query-tyyppiin.

GraphQL:ssä haettavaa tietoa siis määritellään kyselyillä eikä endpointilla, lisäksi kyselykielessä on mukavia käytäntöjä, jotka helpottavat tai monipuolistavat kyselyiden toiminnallisuutta. Asiakkaalla on siis enemmän valtaa päättää siitä, mitä tietoa palautetaan. REST-rajapinnoissa palvelimen toteutus endpointtien suhteen monesti määrää sen, mitä tietoa asiakkaalle palautetaan. Tätä tietoa joudutaan monesti asiakkaan puolella muokkaamaan ja karsimaan, jotta jäljelle jää olennainen.